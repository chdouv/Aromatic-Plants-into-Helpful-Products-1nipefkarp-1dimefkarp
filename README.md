<h1>Τίτλος Έργου: Παραγωγή προϊόντων από αρωματικά φυτά για το κοινό καλό</h1>

<h2>Σύντομη Περιγραφή</h2>
Το 4ο Νηπιαγωγείο Ευκαρπίας και το 1ο Δημοτικό Σχολείο Ευκαρπίας συνεργάζονται για να αναδείξουν την επιχειρηματικότητα στο πλαίσιο του σχολείου για το κοινό καλό. Το 4ο Νηπιαγωγείο Ευκαρπίας έχει καταφέρει να δημιουργήσει έναν καταπληκτικό κήπο με αρωματικά φυτά που περιλαμβάνει λεβάντα, θυμάρι, ρίγανη, δενδρολίβανο και αρμπαρόριζα.

<br>Σκοπός της εργασίας είναι οι μαθητές να γνωρίσουν εκτός από τη διαδικασία της καλλιέργειας, τα στάδια της επεξεργασίας της πρώτης ύλης, της κατασκευής και της συσκευασίας των προϊόντων αλλά και της προώθησής τους. 
<br>Πιο συγκεκριμένα, στην εργασία αυτή, οι μαθητές του Νηπιαγωγείου:
<ul>
  <li>θα καλλιεργήσουν τα αρωματικά φυτά, 
  <li>θα επεξεργαστούν την πρώτη ύλη, 
  <li>θα ακολουθήσουν τα στάδια παραγωγής ενός προϊόντος βιωματικά
  <li>θα δημιουργήσουν και 
  <li>θα προωθήσουν τα προϊόντα τους
</ul>
<br>Οι μαθητές του δημοτικού θα αναλάβουν να δημιουργήσουν κατασκευές ρομποτικής και αυτοματισμού που θα εκτελούν εργασίες από τα στάδια της παραγωγής με σκοπό τη βιωματική αξιοποίησή τους από τους μαθητές του νηπιαγωγείου. Συγκεκριμένα, οι εργασίες που θα υλοποιηθούν είναι:
<ul>
  <li>Πότισμα φυτών.</li>
  <li>Λίπανση φυτών.</li>
  <li>Συσκευασία αποξηραμένων φύλλων και ανθών.</li>
  <li>Σχεδίαση εξαρτημάτων απαραίτητα για τις κατασκευές που αφορούν την καλλιέργεια, την επεξεργασία και τη συσκευασία των προϊόντων σε ειδικό λογισμικό.</li>
  <li>Εκτύπωση των εξαρτημάτων σε 3d εκτυπωτή.</li>
  <li>Προγραμματισμός των ρομποτικών κατασκευών.</li>
  <li>Δημιουργία βίντεο για την προώθηση των προϊόντων με χρήση λογισμικού ανοιχτού κώδικα (OpenShot).</li>
</ul>

<br>Τα προϊόντας που θα δημιουργήσουν οι μαθητές (με τη βοήθεια των εκπαιδευτικών και των γονέων τους) προορίζονται για το κοινό καλό μαθητών και κυρίως για παιδιά με ειδικές μαθησιακές ανάγκες (ΔΕΠΠΥ, φάσμα αυτισμού κτλ.).
Οι μαθητές κατασκευάζουν αυτόνομα ρομποτικά συστήματα που αυτοματοποιούν διαδικασίας. Με αυτόν τον τρόπο, τα παιδιά προσομοιώνουν τη διαδικασία παραγωγής ενός προϊόντος, ενώ παράλληλα ενισχύουν την υπολογιστική τους σκέψη μέσω της ανάπτυξης αλγορίθμων και καλλιεργούν οικολογική ευαισθητοποίηση, αναδεικνύοντας τον ρόλο της ψηφιακής τεχνολογίας ως μέσου οργανωμένης παρατήρησης και φροντίδας του φυσικού περιβάλλοντος.

<br>Η πρόταση στοχεύει όχι μόνο στην εκμάθηση τεχνολογικών δεξιοτήτων — όπως ρομποτική, προγραμματισμός και σχεδίαση — αλλά και στη δημιουργία προϊόντων που υποστηρίζουν το κοινό καλό, συμβάλλοντας στη συνοχή, την ισότητα και την ενίσχυση της προσβασιμότητας στην κοινότητά τους, με ιδιαίτερη μέριμνα για παιδιά με ειδικές μαθησιακές ανάγκες. Με αυτόν τον τρόπο, το έργο απαντά στην κεντρική θεματική του διαγωνισμού, επιδεικνύοντας πώς η τεχνολογία μπορεί να υπηρετήσει κοινωνικές ανάγκες και να προωθήσει λύσεις που βελτιώνουν την ποιότητα ζωής πολλών ανθρώπων.

<h2>Εκπαιδευτικοί Στόχοι του Έργου</h2>
Το έργο «Παραγωγή προϊόντων από αρωματικά φυτά για το κοινό καλό» στοχεύει στην ολιστική ανάπτυξη των μαθητών μέσα από τη βιωματική μάθηση, τη συνεργασία και την αξιοποίηση ανοιχτών τεχνολογιών. Οι βασικοί εκπαιδευτικοί στόχοι είναι:

<br>1. Ανάπτυξη δεξιοτήτων STEM & Ανοιχτών Τεχνολογιών
<ul>
  <li>Εξοικείωση των μαθητών με βασικές έννοιες προγραμματισμού, ρομποτικής, αυτοματισμού και αισθητήρων.</li>
  <li>Αξιοποίηση της 3d εκτύπωσης για την παραγωγή εξειδικευμένων εξαρτημάτων.</li>
  <li>Κατανόηση της αξίας του ανοιχτού λογισμικού και υλικού ως εργαλείων μάθησης, συνεργασίας και επαναχρησιμοποίησης.</li>
  <li>Σύνδεση της τεχνολογίας με πραγματικές εφαρμογές της καθημερινής ζωής.</li>
</ul>
<br>2. Βιωματική και Διαθεματική Μάθηση
<ul>
  <li>Σύνδεση γνώσεων από διαφορετικά γνωστικά αντικείμενα (Μελέτη Περιβάλλοντος, Φυσικές Επιστήμες, Τεχνολογία, Γλώσσα, Τέχνη).
  <li>Μάθηση μέσω της πράξης και της εμπειρίας (learning by doing).</li>
  <li>Ενίσχυση της παρατήρησης, της διερεύνησης και της επίλυσης προβλημάτων.</li>
</ul>
<br>3. Ανάπτυξη Επιχειρηματικής Σκέψης και Δημιουργικότητας</li>
<ul>
  <li>Κατανόηση των σταδίων παραγωγής ενός προϊόντος: από την πρώτη ύλη έως τη διάθεση.</li>
  <li>Ανάπτυξη δεξιοτήτων σχεδιασμού, οργάνωσης, συνεργασίας και δημιουργικής έκφρασης.</li>
  <li>Ενίσχυση της πρωτοβουλίας και της υπευθυνότητας.</li>
</ul>
<br>4. Καλλιέργεια Περιβαλλοντικής Συνείδησης και Βιωσιμότητας
<ul>
  <li>Κατανόηση της σημασίας της βιώσιμης καλλιέργειας και της φροντίδας του φυσικού περιβάλλοντος.</li>
  <li>Ανάπτυξη στάσεων σεβασμού προς τη φύση και τους φυσικούς πόρους.</li>
  <li>Σύνδεση της οικολογικής δράσης με την καθημερινή ζωή.</li>
</ul>
<br>5. Συμπερίληψη, Ενσυναίσθηση και Κοινωνική Ευαισθητοποίηση
<ul>
  <li>Καλλιέργεια αποδοχής της διαφορετικότητας και της κοινωνικής υπευθυνότητας.</li>
  <li>Ευαισθητοποίηση των μαθητών σε θέματα προσβασιμότητας και ειδικών εκπαιδευτικών αναγκών.</li>
  <li>Ανάπτυξη ενσυναίσθησης μέσα από τη δημιουργία προϊόντων για το κοινό καλό.</li>
</ul>
<br>6. Ενίσχυση Συνεργασίας και Κοινωνικών Δεξιοτήτων
<ul>
  <li>Ανάπτυξη δεξιοτήτων συνεργασίας μεταξύ μαθητών διαφορετικών ηλικιών.</li>
  <li>Ενίσχυση της επικοινωνίας, του σεβασμού και της ομαδικής εργασίας.</li>
  <li>Καλλιέργεια της αίσθησης του «ανήκειν» στην ευρύτερη σχολική κοινότητα.</li>
</ul>


<h2>Αναμενόμενα Αποτελέσματα του Έργου</h2>
Με την ολοκλήρωση του έργου αναμένεται:
<br><br>Για τους μαθητές
<ul>
  <li>Απόκτηση βασικών γνώσεων ρομποτικής, αυτοματισμού και βιώσιμης καλλιέργειας.</li>
  <li>Ανάπτυξη δεξιοτήτων συνεργασίας, επίλυσης προβλημάτων και δημιουργικής σκέψης.</li>
  <li>Ενίσχυση της αυτοπεποίθησης και της ενεργού συμμετοχής στη μαθησιακή διαδικασία.</li>
  <li>Καλλιέργεια κοινωνικής υπευθυνότητας και ενσυναίσθησης.</li>
</ul>
Για το σχολείο
<ul>
  <li>Δημιουργία ενός ανοιχτού, βιωματικού εκπαιδευτικού χώρου (κήπος – εργαστήριο μάθησης).</li>
  <li>Παραγωγή εκπαιδευτικού υλικού και κατασκευών ανοιχτού χαρακτήρα, διαθέσιμων για επαναχρησιμοποίηση.</li>
  <li>Ενίσχυση της συνεργασίας μεταξύ διαφορετικών σχολικών βαθμίδων.</li>
  <li>Ενδυνάμωση της κουλτούρας καινοτομίας και ανοιχτών πρακτικών.</li>
</ul>
Για την κοινότητα
<ul>
  <li>Παραγωγή προϊόντων με κοινωνικό και αισθητηριακό όφελος, ειδικά για παιδιά στο φάσμα του αυτισμού ή με ειδικές μαθησιακές ανάγκες.</li>
  <li>Ευαισθητοποίηση της τοπικής κοινότητας σε θέματα συμπερίληψης, βιωσιμότητας και ανοιχτών τεχνολογιών.</li>
  <li>Δημιουργία ενός παραδείγματος καλής πρακτικής που μπορεί να υιοθετηθεί από άλλα σχολεία.</li>
</ul>
